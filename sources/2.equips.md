# 2. Formació dels equips

El desenvolupament d’un videojoc implica diferents àrees: disseny, art, so, programació, gestió... És fonamental que cada persona tinga un rol clar dins l’equip. Ara bé, com que en aquest taller els grups seran reduits, **els rols poden ser compartits o múltiples** segons decidiu a l'equip.

Veiem quins rols estan implicats en aquest procés.

### Equip de desenvolupament

### **Dissenyador** – *Disseny de joc i experiència*

📌 **Rol clau:** Idear com es juga el joc: regles, objectius, progressió i diversió.

🛠️ **Tasques específiques:**

- Definir mecàniques, sistemes i estructura del joc.
- Dissenyar la progressió, nivells i escenaris.
- Escriure i mantindre el Game Design Document (GDD).
- Testar i ajustar el balanç de joc.

### **Programador** – *Codi i funcionalitat del joc*

📌 **Rol clau:** Convertir les idees en funcionalitats reals dins del motor.

🛠️ **Tasques específiques:**

- Implementar el moviment, col·lisions, interfícies i mecàniques.
- Integrar gràfics, àudio i scripts de joc.
- Corregir errors i optimitzar el rendiment.
- Coordinar-se amb l'equip tècnic i de disseny.

### **Artista (2D/3D)** – *Aspecte visual i identitat gràfica*

📌 **Rol clau:** Crear els elements visuals que donen vida al món del joc.

🛠️ **Tasques específiques:**

- Dissenyar personatges, entorns, objectes i UI.
- Crear animacions i spritesheets.
- Mantenir una coherència estilística definida per l’equip.

### **Dissenyador de so** – *Efectes sonors i ambientació*

📌 **Rol clau:** Dissenyar els sons que acompanyen l’acció del joc.

🛠️ **Tasques específiques:**

- Crear o seleccionar efectes sonors (passos, salts, impactes...).
- Sincronitzar el so amb accions del joc.
- Col·laborar amb el programador per integrar l’àudio.

### **Compositor** – *Música i ambientació sonora*

📌 **Rol clau:** Composar peces musicals que marquen el to del joc.

🛠️ **Tasques específiques:**

- Crear temes musicals per a menús, nivells i escenes.
- Adaptar el ritme i estil al gènere i emocions del joc.
- Exportar i lliurar arxius en format adequat (WAV, OGG...).

### **Escriptor / Dissenyador de la narrativa** – *Història, diàlegs i context*

📌 **Rol clau:** Escriure l’univers i la narrativa del joc.

🛠️ **Tasques específiques:**

- Redactar sinopsis, diàlegs i textos dins del joc.
- Dissenyar personatges des del punt de vista narratiu.
- Crear lore i documentació del món.

### 7️⃣ **Tester** – *Control de qualitat i millores jugables*

📌 **Rol clau:** Detectar errors i millorar l’experiència del jugador.

🛠️ **Tasques específiques:**

- Jugar al joc de forma crítica i sistemàtica.
- Informar d’errors tècnics i incoherències.
- Donar feedback sobre la dificultat, fluïdesa i diversió.

### **Productor** – *Planificació, organització i lideratge d’equip*

📌 **Rol clau:** Assegurar que el projecte avance com cal.

🛠️ **Tasques específiques:**

- Coordinar reunions i calendaris.
- Assignar tasques i controlar l'estat del projecte.
- Facilitar la comunicació entre rols.
- Ser el punt de contacte amb l’exterior (ex: professorat, “inversors”).

## Rols relacionats amb la publicació i visibilitat

### **Product Manager** – *Llançament i estratègia comercial*

📌 **Rol clau:** Pensar com arribar al mercat i monetitzar el projecte.

🛠️ **Tasques específiques:**

- Definir públic objectiu i proposta de valor.
- Establir el model de negoci (venda, freemium...).
- Planificar el llançament i distribució.

### **Creative Manager** – *Visió creativa global del projecte*

📌 **Rol clau:** Vetllar per la coherència entre mecàniques, art, so i narrativa.

🛠️ **Tasques específiques:**

- Supervisar el to i identitat del joc.
- Fer de pont entre dissenyadors, artistes i guionistes.
- Proposar idees creatives alineades amb la visió del projecte.

### **Art Director** – *Direcció artística general*

📌 **Rol clau:** Establir i mantenir l’estil visual del joc.

🛠️ **Tasques específiques:**

- Crear la guia d’estil artística.
- Aprovar i revisar assets visuals.
- Coordinar artistes per mantenir consistència visual.

### **Technical Director** – *Supervisió tècnica avançada*

📌 **Rol clau:** Garantir que l’estructura tècnica del joc siga sòlida i escalable.

🛠️ **Tasques específiques:**

- Assessorar sobre arquitectura de codi.
- Optimitzar rendiment i compatibilitat.
- Resoldre problemes tècnics complexos.

!!!note "Combinació de rols"

     Com veieu, hem definit una gran quantitat de rols diferents. No obstanta això, en equips més menuts, els diferents membres assumiran diversos rols dins l'organització. 
        
     El més important és que **cadascuna de les funcions clau estiga coberta**: disseny, programació, art, so, gestió i comunicació.
