# 6. Mans a l’obra

Ara que coneixem:

- com funciona la indústria del videojoc,
- quins rols hi intervenen,
- les fases del desenvolupament d’un joc,
- i com estructurar la idea a través d’un GDD...

🎯 **El vostre repte és:**

**Idear un videojoc complet en 2 hores i preparar-ne una presentació per a convéncer el grup d’inversors.**

> L’objectiu no és que el joc estiga programat, sinó que **transmeteu una idea clara, creativa i estructurada**. Heu de ser capaços de comunicar com és el vostre joc, què el fa especial i com penseu que podria funcionar al mercat.

## Dinàmica del treball

Cada equip:

- Assignarà els rols interns.
- Desenvoluparà una idea de videojoc, amb els apartats clau del GDD.
- Prepararà una **presentació en diapositives** (LibreOffice Impress, Google Slides...).
- Presentarà el projecte davant del *jurat d’inversors* (5-7 min)


## Contingut de la presentació

L'estructura d'aquesta presentació serà semblant a la següent:
---

### 📌 1. **Portada**

- Títol del videojoc
- Nom de l’estudi (equip) i logotip
- Plataformes on estarà disponible (PC, mòbil, consola...)
- Públic objectiu i classificació (PEGI o ESRB)

### 📌 2. **Pla del joc**

- Breu sinopsi o descripció de la història
- Estructura del joc: menús, pantalles, nivells, fases...
- Com és el flux de joc (nivells seqüencials, món obert, reptes aleatoris...)

### 📌 3. **Estil Visual**

- Estil artístic triat (pixel art, dibuix a mà, 3D baix poli, cartoon, realista, minimalista...)
- Paleta de colors dominant (Quins colors representen el vostre joc? Tons càlids per a un món acollidor? foscos per a una aventura de misteri?)
- Referents visuals (amb captures o imatges d’altres jocs que us inspiren)
- Moodboard (opcional, collage o recull d’imatges que defineixen l’ambient i sensacions visuals del joc.)
- Elements UI bàsics (Barra de vida, inventari, menú principal, etc.)

>
> 💡 Consell: Mostreu algun dibuix, esquema o collage encara que siga senzill. L’estètica ajuda molt a convéncer en una presentació!
>

### 📌 4. **Personatge principal**

- Dibuix o esquema del personatge
- Nom, personalitat, motivacions
- Habilitats especials o característiques úniques

### 📌 5. **Mecàniques de joc**

- Gènere (plataformes, aventura, puzzle...)
- Mecàniques bàsiques: què pot fer el jugador?
- Controls: teclat, ratolí, tàctil, comandament...

### 📌 6. **El món del joc**

- Tipus de nivells o escenaris
- Connexió entre zones o pantalles
- Inspiració visual i narrativa

### 📌 7. **Experiència de joc**

- Quines sensacions genera el joc? (pressió, calma, sorpresa, alegria...)
- Què el fa especial o diferent?
- Com és la corba d’aprenentatge o de dificultat?

### 📌 8. **Mecanismes**

- Obstacles i reptes (trampes, temps, plataformes mòbils...)
- Recompenses (monedes, punts, potenciadors)
- Power-ups o habilitats especials

### 📌 9. **Enemics**

- Tipologies d'enemics
- Com es comporten (IA bàsica, rutines, patrons...)
- Bosses o enemics finals (disseny, mecànica)

### 📌 10. **Multijugador i extres (opcional)**

- Té un component cooperatiu o competitiu?
- Hi ha elements col·leccionables, secrets o minijocs?
- Hi ha idees per a DLCs o expansions futures?

### 📌 11. **Monetització i aspecte visual**

- Estratègia de monetització: venda, freemium, DLCs, publicitat...
- Preu estimat de venda i plataformes
- Previsió de costos i ingressos:
     - Any 1: desenvolupament bàsic
     - Any 2: llançament i primeres vendes
     - Any 3: expansió, manteniment, benefici
- Incloeu un gràfic o taula que resumisca els números principals.